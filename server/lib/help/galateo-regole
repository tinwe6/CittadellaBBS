GALATEO E REGOLE
================
 
 Galateo
 -------
 
 Quello che segue rappresenta alcuni punti generali di BBS etiquette. 
Allo scopo di essere sempre il benvenuto su qualsiasi sistema vi capiti
di chiamare sarebbe conveniente che seguiste queste semplici regole.
 
1. Non lasciate in giro messaggi con scritto qualcosa tipo "Giusto per 
   testare se funziona". Da dove credete che arrivino tutti gli altri
   messaggi se le cose non funzionano? Inoltre, non lasciate cose lamentose
   del tipo "Perfavore lasciatemi un messaggio". Se mai c'e' una persona da
   ignorare e` quella che prega qualcuno di lasciargli un messaggio. Se
   volete ricevere messaggi cominciate leggendo quelli lasciati dagli altri
   e partecipando alla conversazione che gia` esiste.
 
2. Non scrivete messaggi del tipo: "Questa room e` morta. Qualcuno scriva
   qualcosa". Non portano nessun contributo e non rappresentano nulla di
   costruttivo. Scrivete voi qualcosa di interessante, invece.

3. Non scrivete messaggi del tipo: "Nessuno usa questa room. Perche' non la
   cancellate?". La regola che si segue e` questa: dal momento che lo spazio
   non manca una room inutilizzata non comporta alcun fastidio. Al contrario
   una room di cui si avverte la mancanza e` una room da installare subito.
   Ci sono rooms che vengono utilizzate solo periodicamente, ma che sarebbe
   sbagliato togliere perche' altrimenti certi argomenti non avrebbero altro
   posto in cui essere discussi.

4. Non postate comenti ironici sulle opinioni o sui messaggi altrui. Non
   contribuiscono al dibattito e sono piuttosto sgradevoli da leggere.

5. Infine, ma non per questo meno importante, ricordate sempre che siete
   degli OSPITI su qualsiasi BBS decidiate di chiamare. Non pensate che
   collegarvi sia uno dei vostri diritti fondamentali. Chiunque abbia messo
   in piedi una BBS perche' fosse disponibile per tutti ha speso una grossa
   quantita` di tempo (e talvolta soldi) per farlo. Mentre nessuno si
   aspetta dei ringraziamenti resta comunque ragionevole aspettarsi un
   comportamento corretto da parte degli utenti. Questo include seguire
   eventuali regole gli operatori abbiano deciso di applicare senza
   discuterle. Ogni Sysop ha un'idea propria di come vuole che il sistema
   funzioni. Non e` affar vostro sapere perche' gli operatori vogliono
   gestire la BBS in quel modo. Quello che potete fare e` scegliere di
   osservare le regole o scegliere un'altra BBS.
 
 
 Regole
 ------
 
 - Non e` consentito avere piu` di un'account a persona.
 
 - Quando lasciate un messaggio in una room evitate di utilizzare nomi
   e cognomi delle persone a cui vi riferite (a meno che non si tratti di 
   personaggi la cui identita` e` di dominio pubblico).
 
 - Non fate <Q>uote di messaggi provenienti da rooms su invito quando
   postate in una room pubblica.
 
 (Tutto qui. E` pochino, no?)
