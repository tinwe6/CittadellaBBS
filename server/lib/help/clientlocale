 
Client locale o server Remoto?
==============================
Potresti chiederti:
Cosa mi conviene usare, il client locale o il telnet per collegarmi a
Cittadella BBS?

La risposta semplice e` di usare il client locale.

Collegandosi con telnet, parte un client sulla macchina remota, che fa da
interfaccia tra il terminale e il server della BBS. Ogni volta che viene
eseguito un comando, questo viene mandato al client remoto, trattato, e la
risposta viene mandata indietro sul terminale. Inoltre, quando si edita un
testo (post, Xmsg, etc.), l'editor gira sulla macchina remota. Se si
verifica una situazione di lag, la risposta sul terminale a quello che
richiedi puo` subire del ritardo, che puo` rivelarsi molto fastidioso (in
particolare se stai editando un post e le lettere appaiono sullo schermo
qualche secondo dopo che hai premuto il tasto...)

Il client locale, al contrario, gira direttamente sulla tua macchina, e
quando 'parli' con il client non hai la rete di mezzo. Ovviamente questo non
elimina il lag; quando fai una richiesta al server devi comunque aspettare
la risposta del server. In compenso, quando editi dei testi, lo fai usando
un programma che gira sulla tua macchina; in questo modo non vedi il lag, la
scrittura e` piu` piacevole e perdi meno tempo. Puo` perfino sembrare che
stai scrivendo quella relazione che il capo aspetta da due settimane!
Il lag si verifica solo quando hai finito di scrivere e spedisci il
testo al server.

Inoltre, usando il client locale, puoi usare come editor esterno il tuo
editor preferito (vi? emacs? pico?...) inserendo il suo path nella variabile
di ambiente EDITOR. Questo ti permette ad esempio di inserire nel post che
stai scrivendo dei testi che tieni nella tua home directory, etc.

Il client locale ti permette inoltre di fare un dump del messaggio che stai
leggendo sul file ./cittadella.dump del tuo computer, mediante la semplice
pressione del tasto <D> dal prompt dei messaggi.

Bisogna osservare pero` che in un caso la connessione via telnet e` migliore
di quella con client locale: quando si interrompe la lettura di un post
lungo digitando <s> al pager. Questo perche` il client deve ricevere tutto
il testo prima di poter proseguire; se c'e` lag e interrompo la lettura,
devo aspettare la fine della trasmissione del testo prima di poter fare
altro. Al contrario, il client remoto gira sulla stessa macchina del server
della BBS, e percio` riceve il testo in modo quasi istantaneo; il lag e`
solo dovuto al ritardo nella trasmissione delle sole righe che leggo al
terminale. Se quindi interrompo la lettura di un post con <s>, il client
remoto e` subito pronto ad eseguire un nuovo comando.

I sorgenti del client locale 'cittaclient' sono rilasciati sotto la licenza
GPL, e si possono scaricare dalla pagina web
http://ping.science.unitn.it/~impe/download/
Attualmente girano solamente in ambiente UNIX (e sono state testate su
linux).
Altri client locali sono in fase di sviluppo, ma non sono ancora disponibili.

Infine ci sono i Proxy Cittaclient. Questi sono a tutti gli effetti dei
client locali, che pero' girano su macchine diverse dalla macchina dove gira
il server della BBS. Permettono a chi non puo' far girare un client locale
sulla prossima macchina di collegarsi a un host con il quale ha una buona
connessione per far girare il client, che mantiene parte dei suoi vantaggi
rispetto al problema del lag.

 Attualmente non e` disponibile alcun proxy:
 
 Client locali  (vedete voi se mettervi o no, per ora siete gli unici)
==============
Per Un*x:
   Cittaclient-0.1.16, licenza GPL
          http://ping.science.unitn.it/~impe/download/
	  Sviluppatori
	  	Marco Caldarelli-  Ping
		Riccardo Vianello  Ric
