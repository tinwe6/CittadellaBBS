	4. Comandi di Help, informazione sul sistema e di bug report
	------------------------------------------------------------
Questi comandi ti permettono di accedere a dei files che descrivono il
funzionamento di Cittadella/UX e ti aiutano ad usarla. 
E` in progetto inoltre un comando <Y>ell per chiedere aiuto a qualcuno
disponibile a spiegare il funzionamento della BBS. I comandi implementati
attualmente, da eseguire in modo Comandi, sono:

<h> o l'equivalente
<?> Help: Lista dei comandi disponibili, si puo` usare anche in modo
    Messaggi e in modo Lettura.
<H> Leggi un file di Help
    Digitando <H> appare una lista di files di aiuto, di informazioni sul
    sistema, sul comportamento da adottare, etc. Se ne puo` scegliere uno
    mediante un prompt e il testo viene visualizzato.
<B> Bug Report
    Questo comando serve a semplificare lo sviluppo di Cittadella/UX. Se un
    utente riscontra un errore del programma o comunque un comportamento
    strano, puo' segnalarlo ai sysop premendo <B>. In questo modo puo`
    scrivere una descrizione del problema, che verra' poi spedita
    automaticamente ai sysop. La descrizione dovrebbe essere il piu`
    completa possibile; bisogna riportare il tipo di client usato (client
    locale oppure telnet alla BBS), il tipo di terminale che si e` usato,
    se il client e' locale tutte le informazioni sul hardware e sistema
    operativo utilizzato, e una descrizione dettagliata delle operazioni
    compiute nella BBS prima di riscontrare il baco.
    Il messaggio verra` anche messo nella stanza Bug Cittadella>, leggi
    le sue info info per maggiori informazioni.
    Se premi <B> per sbaglio non scrivere "scusate, mi sono sbagliato,
    non volevo, perdonatemi" o messaggi di insulti come "Bisogna essere
    dei babbei per associare il comando di bug Report a una sola lettera";
    invece non scrivete nulla, premi due volte invio a vuoto e il
    messaggio non verra` spedito. Se hai gia` scritto qualcosa e vuoi
    interrompere il Bug report scrivi su una riga a se' 
    ABORT
    e premi invio.
