
Livelli di accesso degli utenti:
================================
Ad ogni utente viene associato un 'livello di accesso' che decide le
operazioni che puo' eseguire l'utente. I livelli di accesso sono i
seguenti:

Livello 0:  Utente da buttare
            Gli account di livello 0 vengono automaticamente eliminati dal
            server quando fa le operazioni di crash_save_perfavore().
            Non e` possibile connettersi alla BBS utilizzando questi account.
Livello 1:  Utente Ospite
            Sono gli utenti che si collegano come 'Ospite' o 'Guest'. Gli
            utenti di questo livello non hanno a disposizione un vero e
            proprio account, e` solo un modo per visitare la BBS senza
            doversi registrare ufficialmente. Chiaramente le possibilita`
            sono molto ridotte, in quanto l'Ospite non puo` comunicare
            mediante Xmsg o chat, ma solamente leggere le room.
Livello 2:  Utente non convalidato
            Questo e` il livello dei nuovi utenti. Hanno un account ma non
            possono usare Xmsg, chat o lasciare messaggi nelle room finche'
            non passano la convalidazione (Vedi sezione 'Sistema di 
	    convalidazione automatica'). Se non vengono convalidati entro 48
	    ore il loro account viene eliminato.
Livello 3:  Utente rompiballe
            Sono utenti convalidati, ma che si sono dimostrati particolarmente
            indisciplinati dando fastidio ad altri utenti. A questi utenti
            sono state temporaneamente disabilitati Xmgs, Chat e la
            possibilita` di lasciare messaggi nelle room.
Livello 4:  Utente convalidato
            Questo e` il livello 'normale' degli utenti, al quale si accede
            appena viene eseguita la convalidazione. Gli utenti di livello 4
            possono usufruire di tutti i servizi offerti dalla BBS.
	    Alcuni di questi utenti possono aiutare i Room Aide a gestire
	    la propria room, e vengono definiti Room Helper.
Livello 5:  Helping Hand (Da implementare)
            Gli 'Helping Hand' sono utenti normali, disponibili pero` ad
	    aiutare gli utenti novizi ad usare la BBS. Gli utenti inesperti
	    possono chiedere un aiuto, che viene mandato automaticamente
	    da Cittadella a un Helping Hand, il quale risponde alle domande
	    dell'utente. Anche utenti di livello superiore al 5 possono
	    offrire questo servizio se lo desiderano.
Livello 6:  Room Aide
            Sono utenti che oltre ad accedere normalmente ai servizi della
            BBS si impegnano a curare una o piu` room, moderandone le
            discussioni. Possono modificare la configurazione di queste
            room e hanno comandi particolari per gestire i messaggi presenti.
Livello 7:  Floor Aide (da implementare)
            Si occupano della gestione dei floor (quando verranno
	    implementati).
Livello 8:  Aide
            Sono degli utenti che hanno il compito di gestire il
            funzionamento della BBS. Hanno privilegi di Room Aide su tutte
            le room della BBS e possono inoltre gestire gli account degli
            utenti.
Livello 10: System Operator (sysop)
            Sono gli Aide che si occupano inoltre del funzionamento del
            sistema. Hanno accesso ai sorgenti della BBS per correggere i
            bachi, intervengono in caso di crash e si occupano della sicurezza.

Il livello 9 attualmente non e` definito.

